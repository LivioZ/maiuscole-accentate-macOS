# Layout tastiera con maiuscole accentate per MacOS
Layout di tastiera per MacOS che usa come base quello italiano e in più permette di scrivere direttamente le lettere maiuscole accentate quando è attivo il `CapsLock`. L'ho creato principalmente per chi è abituato al layout di Linux e a quello di [kolmogorov42](https://github.com/kolmogorov42/maiuscole-accentate) su Windows.

Con `CapsLock ⇪` attivo:
* `à` -> `À`
* `è` -> `È`
* `Shift ⇧`+`è` -> `É`
* `ì` -> `Ì`
* `ò` -> `Ò`
* `ù` -> `Ù`

Inoltre i caratteri `` ` `` e `~` sono stati spostati su `Option ⌥`+`'` e `Option ⌥`+`ì` come da layout Linux.

Per installarlo bisogna scaricare il file `italiano_maiuscole_accentate.bundle.zip` dalla sezione Release, decomprimerlo (doppio click), eseguire il file `italiano_maiuscole_accentate.bundle` e poi selezionare “install for current user”.

A questo punto fare log out ( -> "Esegui il logout da...") e fare di nuovo il login. Nella barra dei menu in alto a destra ci sarà l'icona per cambiare il layout della tastiera, da lì selezionare "Italiano maiuscole accentate".

Una volta fatto, se dà fastidio l'icona, è possibile nasconderla tenendo premuto `Command ⌘` e trascinando l'icona fuori dalla barra finché compare una X, a questo punto rilasciare i tasti.

P.S.: su MacOS è possibile tenere premuti i tasti delle lettere per fare le versioni maiuscole con gli accenti, tuttavia lo trovo comunque più lento e meno intuitivo rispetto a premere direttamente i tasti delle lettere accentate.
